# TZS23

-------------------------------------------------------------------
## Ovaj github page (i repo koji ide uz njega) sadrže sve materijale za predmet "Teorija Zvezdanih Spektara". Materijali bivaju dopunjeni (i, nadam se, unapredjeni) svake godine.

#### Ovde ćemo hostovati:

- Slajdove sa predavanja 
- Beleške / Skripte sa predavanja
- Python notebook-ove sa vežbi 
- Domaće zadatke i zadatke sa vežbi 
- Ispitne zadatke, rešenja, i slično
- Sve druge potrebne i nepotrebne zanimljivosti!

## Youtube lista koja sadrzi snimke nekih online predavanja od prošlih godina je ovde: https://www.youtube.com/playlist?list=PLsxDZRiYEvxcVyOGq49vkQyqi6vRnVEEk

---
### Predavanja su utorkom od 13:00 (13:15) do 16:00 (3x45 min)
### Vežbe su sredom od 09:00 (09:15) do 11:00 (2x45 min), u saradnji sa asistentkinjom Vinkom Dakić
### Konsultacije su utorkom pre ili posle predavanja.
---

## Ocenjivanje
### U ocenu ulaze: 
### Predispitne obaveze: Domaći zadaci / praktične vežbe - 4 x 15%.
### Završni ispit (uključuje i usmeni) - 50%. 
### Moguće je osloboditi se jednog zadatka na pismenom (20% ocene) preko kolokvijuma. 
---
##
### Domaći Zadaci: 
Prvi domaći će biti okačen 25.11 sa rokom za predaju 14.12. 
##
## Literatura: 
Priložene skripte prof. Olge Atanacković i prof. Roba Ruttena

Najbolja knjiga je "Stellar Atmospheres", Dmitrija Mihalasa, izdanje iz 1970, ali može da bude malo previše gusta. 

"Observations and Analysis of Stellar Photospheres", Davida F. Gray-a je možda optimalna u smislu kombinovanja teorije i posmatranja. 

Interpreting Astronomical Spectra (D. Emerson, Wiley 1996) - dosta dobro opisuje generalne koncepte u prenosu zračenja, i sumira čime se bavimo u našem kursu. Korisna i za Interpretaciju Astronomskih spektara (master kurs)

Postoji knjiga na srpskom jeziku, "Teorijska Astrofizika", Prof. Mirjane Vukićević - Karabin, koja opisuje dobar deo našeg kursa. 

## Korisni linkovi:
---

### Kurikulum kursa (podložno malim promenama): 

1) *(10. Oktobar)* Uvod u kurs i dogovor oko ispitivanja i predispitnih obaveza. Kratka istorija spektroskopije i istraživanja zvezdanih atmosfera. Osnovne ideje o modelima zvezdanih atmosfera.

2) (13. Oktobar)* Spektrofotometrijske veličine, specifični monohromatski intenzitet i istorija zakona zračenja apsolutno crnog tela.
 
3) *(17. Oktobar)* Interakcija zračenja i materije. Jednačina prenosa u formi "duž zraka". Koeficijenti emisije i apsorpcije. Dimenziona analiza i generalni izraz za koeficijente emisije i apsorpcije. Funkcija izvora i optička dubina. Formalno rešenje JPZ.

4) *(24. Oktobar)* Generalni oblik JPZ. Plan-paralelne i sferne atmosfere. Formalno rešenje u zavisnosti od visine i ugla u jednodimenzionoj atmosferi. Ravnotežne raspodele i koncept LTR. 

5) *(31. Oktobar)*  Mehanizmi apsorpcije i emisije. Apsorpcija u liniji i kontinuumu. Izrazi za neprozracnost za b-b, b-f i f-f prelaze. Negativan jon vodonika. Koncept sive atmosfere. Čas je održan online, i snimak je dostupan.

6) *(14. Novembar)* Koncept ravnoteže zračenja. Momenti JPZ i modelovanje zvezdanih atmosfera u ravnoteži zračenja i LTR.

7)  *(21. Novembar)* Raspodela temperature u sivoj atmosferi u RZ i LTR. Milnova integralna jednačina. Hopfovo rešenje. Aproksimativna rešenja sivog problema (Švarcšild – Šusterovo, Edingtonovo). Potamnjenje ka rubu (poređenje sa posmatranjem). 

8) *(25. Novembar) * Ne-sive atmosfere. Uticaj odstupanja koeficijenta apsorpcije u kontinuumu od sivog na izlazni fluks u kontinuumu.  Model ne-sive atmosfere u LTR i RZ. Procedura temperaturske korekcije. Raspodela pritiska – integracija jednačine hidrostatičke ravnoteže.  + Numeričko rešavanje Milneaovog problema. 

9)  *(12. Decembar)* Uvod u spektralne linije. Koeficijenti apsorpcije i emisije u liniji (izvođenje).

10) *(15. Decembar)* Prirodno širenje. Doplerovo širenje. Sudarno širenje. Drugi mehanizmi širenja spektralnih linija (rotacija, turbulencija, magnetno polje, gravitaciono polje). Fojtov profil. 

11) *(19. Decembar)* Modeli formiranja spektralnih linija. Rasejanje. Klasični modeli (Švarcšildov model - LTR, Šusterov model čistog rasejanja, Milne-Eddingtonov model).

13) *(20. Decembar).* Primena numeričkog rešenja JPZ na problem formiranja linija sa naležućim kontinuumom. 

14)  *(26. Decembar).* Kompletna redistribucija, rasejanje i jednačina statističke ravnoteže za atom sa dva i više nivoa. Zaključna diskusija. 
