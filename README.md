# TZS2026/26

-------------------------------------------------------------------
## Ovaj github page (i repo koji ide uz njega) sadrže sve materijale za predmet "Teorija Zvezdanih Spektara". Materijali bivaju dopunjeni (i, nadam se, unapredjeni) svake godine.

#### Ovde ćemo hostovati:

- Slajdove sa predavanja 
- Beleške / Skripte sa predavanja
- Python notebook-ove sa vežbi 
- Domaće zadatke i zadatke sa vežbi 
- Ispitne zadatke, rešenja, i slično
- Sve druge potrebne i nepotrebne zanimljivosti!

## Youtube lista koja sadrzi snimke nekih online predavanja od prošlih godina je ovde: https://www.youtube.com/playlist?list=PLsxDZRiYEvxcVyOGq49vkQyqi6vRnVEEk

---
### Predavanja su utorkom od 13:00 (13:15) do 16:00 (3x45 min)
### Vežbe su sredom od 09:00 (09:15) do 11:00 (2x45 min), u saradnji sa asistentkinjom Vinkom Dakić
### Konsultacije su utorkom pre ili posle predavanja.
---

## Ocenjivanje
### U ocenu ulaze: 
### Predispitne obaveze: Domaći zadaci / praktične vežbe - 4 x 15%.
### Završni ispit (uključuje i usmeni) - 50%. 
### Moguće je osloboditi se jednog zadatka na pismenom (20% ocene) preko kolokvijuma. 
---
##
### Domaći Zadaci: 
Prvi domaći će biti okačen 25.11 sa rokom za predaju 14.12. 
##
## Literatura: 
Priložene skripte prof. Olge Atanacković i prof. Roba Ruttena

Najbolja knjiga je "Stellar Atmospheres", Dmitrija Mihalasa, izdanje iz 1970, ali može da bude malo previše gusta. 

"Observations and Analysis of Stellar Photospheres", Davida F. Gray-a je možda optimalna u smislu kombinovanja teorije i posmatranja. 

Postoji knjiga na srpskom jeziku, "Teorijska Astrofizika", Prof. Mirjane Vukićević - Karabin, koja opisuje dobar deo našeg kursa. 

## Korisni linkovi:
---

### Kurikulum kursa (podložno malim promenama): 

1) *(Predavanje, 18. Novembar)* Uvod u kurs i dogovor oko ispitivanja i predispitnih obaveza. Kratka istorija spektroskopije i istraživanja zvezdanih atmosfera. Osnovne ideje o modelima zvezdanih atmosfera.

   Vežbe, 19. Novembar: Spektrofotometrijske veličine, specifični monohromatski intenzitet i istorija zakona zračenja apsolutno crnog tela.
 
2) *(Predavanje, 25. Novembar)* Jednačina prenosa u formi "duž zraka". Funkcija izvora i optička dubina. Formalno rešenje JPZ. Plan-paralelne i sferne atmosfere. Formalno rešenje u zavisnosti od visine i ugla u jednodimenzionoj atmosferi.

   Vežbe, 26. Novembar: Neka jednostavna rešenja jednačine prenosa

3) *(Predavanje, 2. Decembar)* Otkazano, nadoknadjeno sledećeg dana

   Predavanje umesto vežbi, 3. Decembar: Neprozračnost u kontinuumu: Ravnotežne raspodele i jednačinja stanja gasa u zvezdanim atmosferama.

4) *(Predavanje, 9. Decembar)* Neprozračnost u kontinuumu: Mehanizmi apsorpcije i emisije. Izrazi za neprozracnost za b-f i f-f prelaze. Negativan jon vodonika

   Vežbe, 10. Decembar: Rešavanje jednačine stanja.

5) *(Predavanje, 16. Decembar)* Ravnoteža Zračenja: Milneov Problem i siva atmosfera

6) *(Predavanje, 23. Decembar)* Otkazano

   Vežbe, 24. Decembar: Rešavanje Milneovog problema Edingtonovom metodom. 

7) *(Predavanje, 30. Decembar) * Modelovanje ne-sivih atmosfera. Procedura temperaturske korekcije. Raspodela pritiska – integracija jednačine hidrostatičke ravnoteže.

Pending:

11)  *(12. Decembar)* Uvod u spektralne linije. Koeficijenti apsorpcije i emisije u liniji (izvođenje).

12) *(15. Decembar)* Prirodno širenje. Doplerovo širenje. Sudarno širenje. Drugi mehanizmi širenja spektralnih linija (rotacija, turbulencija, magnetno polje, gravitaciono polje). Fojtov profil. 

13) *(19. Decembar)* Modeli formiranja spektralnih linija. Rasejanje. Klasični modeli (Švarcšildov model - LTR, Šusterov model čistog rasejanja, Milne-Eddingtonov model).

14) *(20. Decembar).* Primena numeričkog rešenja JPZ na problem formiranja linija sa naležućim kontinuumom. 

15)  *(26. Decembar).* Kompletna redistribucija, rasejanje i jednačina statističke ravnoteže za atom sa dva i više nivoa. Zaključna diskusija. 
